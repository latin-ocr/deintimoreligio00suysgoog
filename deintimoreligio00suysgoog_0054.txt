43

consulant. Haec sunt fundamentalia ordinis moralis
dogmata, quae ita menti nostrae inhaerent, ut obscurari
populorum libidine atque licentia aliquo tempore pos-
sint, ast novo brevi splendore relucent. Ne igitur in
tanta Religionum diversitate, tutela et defensio, quam
Religio praestolatur, ita suscipiatur, ut in onus magis
quam in beneficium cedat; eo potius tendat, ut legibus
ex aequo impietas coerceatur, utin publica praesertim
juventutis institutione, prima omnis Religionis princi-
pia non impune negentur; dein, ut in theatris non ea
ludibrio habeantur, quae omnes ubique terrarum gen-
tes venerantur. Quid tandem obest, ut leges ferantur
poenales, in sacrilegia, blasphemiaS, perjuria caete·
raque irreligiositatis crimina, quae nostra aetate tot
tantaque contingunt; et eatenus etiam jactata illa preli
libertas coerceatur? Certo certius imperii non est, ut
specialem aliquam vi et igne religionem subjectis im-
ponat et conscientiae libertatem plane tollat. Non tali
auxilio eget veritas. Ast publice Deus non impune
negetur et fons veri, boni et aequi-incolumis perma-
neat. -Tum demum scientiis metaphysicis 'idem obtin-
get progressuS, quem hodie scientiis physicis, pleno
jure agnoscimus. Id nimirum intercedit inter duplicem
scientiarum ordinem discrimen, quod leges necessariae
physicae rejici ab homine non possint, sed inqui-
rantur, excolantur, applicentur. Ordo moralis contra
misero libertatis abusu a multis ,hodie rejicitur, quo
fit, ut quaecumque tradant, omni prorsus fundamento ·
destituantur, et merito inter somnia et deliria recen-
seantur. Nisi Dominus aedificaverit domum, in
vanum laboraverunt ‚ qui aedificant eam.¹

¹ malm, cxxvr. v. 1.

TANTUM.

